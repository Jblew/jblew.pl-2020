---
title: Jak zostałem szczęśliwym posiadaczem Ubuntu… [PL]
date: 2009-11-07T00:03:06+01:00
aliases:
  - /index.php/2009/11/jak-zostalem-posiadaczem-ubuntu/
  - /2009/11/jak-zostalem-posiadaczem-ubuntu/
category:
  - fun
  - polski
tag:
summary: |
  Nie ma co ukrywać: przed instalacją systemu dużo czytałem, bo bałem się, że coś pójdzie nie tak i stracę dane. W końcu zebrałem się w sobie i nagrałem GParted i Ubuntu na płytkę. Następnie uruchomiłem GParted i zabrałem się do partycjonowania. Na początku sprawiło mi to trochę kłopotu i o mały włos nie sformatowałem partycji windowsa, ale w końcu jakoś się udało i podzieliłem partycje w następujący sposób
---

> **Archiwum (bardzo) młodego programisty.** Ten wpis pochodzi z mojego bloga, którego prowadziłem będąc uczniem Gimnazjum (obecnie są to klasy 6-8 szkoły podstawowej). Z sentymentu i rozczulenia postanowiłem przenieść te treści na moją nową stronę internetową. Na samym dole załączone są komentarze (jeśli jakieś były). [Tutaj przeczytasz o tym jak wyglądała moja pierwsza strona i przygoda z programowaniem]({{< ref "/posts/2020-11-27-wielki-programista-gimnazjalista" >}})
> 

Planowałem to już od pewnego czasu. Kolega zainstalował Ubuntu i bardzo mu się spodobało, więc namawiał mnie, żebym też zainstalował. Z początku odmawiałem, ale gdy zobaczyłem i trochę poużywałem rzeczywiście mi się spodobało.

Nie ma co ukrywać: przed instalacją systemu dużo czytałem, bo bałem się, że coś pójdzie nie tak i stracę dane. W końcu zebrałem się w sobie i nagrałem GParted i Ubuntu na płytkę. Następnie uruchomiłem GParted i zabrałem się do partycjonowania. Na początku sprawiło mi to trochę kłopotu i o mały włos nie sformatowałem partycji windowsa, ale w końcu jakoś się udało i podzieliłem partycje w następujący sposób:

- 45 GB dla Windows Vista (żałuję, że tak dużo… )
- 35 GB dla linuksa (szkoda, że tak mało…)
- 80 GB na pliki

**Nie tworzyłem partycji SWAP, gdyż wcześniej wyczytałem, że przy 2 GB ramu nie trzeba jej tworzyć.**

Gdy z partycjami wszystko było już ok przystąpiłem do instalacji Ubuntu. Z uczuciem, że zaraz coś się zmieni w moim życiu włożyłem płytę do napędu. Dalej wszystko potoczyło się bardzo szybko. Instalator si załadował, zapytał o kilka opcji i po 30 minutach miałem już Ubuntu. Na start system rozpoznał kartę graficzną, dźwiękową, sieciową i jeszcze skonfigurował bluetooth. Byłem zszokowany.

Jak narazie, używając ubuntu znalazłem w nim takie plusy i minusy:

**Plusy**:

- Bardzo szybka instalacja
- System od razu skonfigurował sterowniki
- Szybka instalacja pakietów przez „sudo apt-get install”
- Kilka pulpitów
- Jest darmowy
- Można w nim dużo zmienić
- Niskie zużycie procesora i pamięci RAM.

**Minusy**:

- Mniej programów niż na windows.
- Programy windowsowe nie zawsze działają, jak należy pod wine.
- Niektóre programy podczas instalacji wymagają specjalnych bibliotek i pakietów.
- (Na moim komputerze) nieoptymalna konfiguracja dźwięku(dźwięk charczał, aż zminiejszyłem poziom PCM, ale zanim dowiedziałem się, że należy to zrobić minęło sporo czasu)
- Mniej intuicyjne niż systemy komercyjne, jak np. Windows.
- Ogólnie rzecz biorąc jestem bardzo zadowolony z Ubuntu i jak narazie nie zamienił bym tego systemu na nic innego. Pracuje się z nim bardzo dobrze, jest w miarę intuicyjny (nie tak, jak Windows, ale po pewnym czasie człowiek się przezwyczaja).


**Jeśli nie jesteś jeszcze zdecydowany na Ubuntu, nie zastanawiaj się, tylko instaluj!**

## Komentarze (archiwum ze starej strony)

> No, no… Jedrzej, niezly artykul Ci wyszedl ;]
> *— Kolega Jedrzeja - Szczesliwy Posiadacz Linuxa on Listopad 9th, 2009 at 11:50*

> wgraj kde do ubuntu a będzie równie intuicyjne co okienka.
> Polecam jak i autor, Instalujcie! :)
> *—adiq on Marzec 14th, 2010 at 23:14*

> KDE jak i Gnome to kobyły, które zajmują dużo miejsca i zżerają dużo energii. Probowałeś pracować na Fluxboksie?
> Jak nie to spróbuj – to dopiero jest minimalizm :)
> 
> Pozatym gratuluję Ci odważnego kroku i spróbowania chociaż pracy na Ubuntu :)
> Ja mam ten system od 3 lat i już nawet nie pamietam jak to jest pracować na Windzie :) Nawet nie potrafiłabym sie „przestawić” na Winde :)
>
> Pozdrawiam,
> Agneta
>  *—Agneta on Listopad 8th, 2010 at 1:15*

> Hmm… Używałem LXDE, ale muszę powiedzieć, że wolę GNOME, chociaż jest to kwestia gustu.
>  *— JBLew on Styczeń 7th, 2011 at 16:00*

> [...] dowiedziałem się, że jednak jest! Ale tylko w systemach﻿ uniksowych. Jako, że jestem już szczęśliwym posiadaczem ubuntu, nie stanowi to żadnego problemu. Znalazłem też w sieci fajną klasę, która umożliwia [...]
> *— Marines MUD – W pogoni za RAMem on Luty 6th, 2011 at 13:36*